<<<<<<< HEAD
นิทาน
กาลครั้งหนึ่งนานมาแล้ว ณ ดินแดนอันแสนไกล ที่ซึ่งทุกสิ่งมีชีวิตต่างสื่อสารกันได้อย่างอิสระ นกกับปลา ยีราฟกับสิงโต เจ้ากระต่ายน้อยก็เช่นกัน เจ้ากระต่ายเกิดที่นี่และอยู่ที่นี่มาทั้งชีวิต มองเห็นความรักของสัตว์ต่างๆมากมาย แต่เจ้ากระต่ายน้อยกลับไม่เคยเข้าใจเลยว่ามันคืออะไร วันหนึ่ง เจ้ากระต่ายก็ทนต่อความสงสัยของตนเองไม่ไหว จึงออกเดินทางไปยังลำธาร ที่ที่มีคู่รักของเต่าอยู่มากมาย "นี่ เจ้าเต่า อะไรคือความรักงั้นหรอ" เจ้ากระต่ายถามห้วนๆด้วยความสงสัย เต่าได้แต่ส่ายหัวและบ่นในใจ ทำไมจึงไม่มีสัมมาคารวะแบบนี้นะ ..
//supawadee hoomthaisong
"ความรักนะหรอ มันก็คือการที่ข้ามารอที่ลำธารทุกวัน เพื่อรอเจอคนที่ข้ารักนะสิ ซักวันหนึ่ง เขาจะต้องกลับมาหาข้าอย่างแน่นอน " เจ้าเต่าตอบอย่างช้าๆ พร้อมกับยิ้มอย่างภาคภูมิใจ
     "แล้วต้องรอนานแค่ไหนละ เมื่อไหร่ท่านจะเจอ" กระต่ายน้อยเอียงคอด้วยความสงสัย
     "ข้ารอมา 46 ปีแล้ว เด๋วเขาจะต้องกลับมาแน่ๆ" เจ้าเต่าพูดด้วยสีหน้ายิ้มแย้ม แต่กระต่ายกลับไม่เข้าใจแม้แต่น้อย ก่อนจะตะโกนว่า
//burin pantulata
"เจ้ามันโง่ รอไปได้ยังไง นั่นไม่เรียกความรักหรอก" เจ้ากระต่ายพูดพร้อมกับตั้งท่าเดินหนี แต่ทันทีที่เจ้ากระต่ายหันหลัง เจ้ากระต่ายก็เหลือบไปเห็นนกตัวหนึ่ง บินวนอยู่รอบๆต้นไม้ต้นใหญ่
     "เห้ เจ้านก อะไรคือความรักงั้นหรอ" กระต่ายน้อยตะโกนสุดเสียง แม้ว่าจะเบา แต่ก็เพียงพอที่จะทำให้เจ้านกบินลงมาหากระต่าย
     "หืม ความรักงั้นหรอ คือการที่ได้เฝ้าดูคนที่ข้ารักมีความสุขนะสิ" เจ้านกยืดตัวขึ้น พร้อมกับเอาปีกข้างขวามาทาบที่อกด้วยความภูมิใจ
//thanapong punuta
"คนที่เจ้ารัก ? เจ้าหมายถึง นกตัวที่อยู่กับคู่ของมันบนต้นไม้นั่นหน่ะหรือ !!" เจ้ากระต่ายตะโกนออกมา ด้วยความตกใจ
     "ใช่แล้ว ข้าเป็นคนที่ทำให้พวกเขาพบกันเอง พวกเขารักกันมาก ข้าเจ๋งใช่มั้ยละ" เจ้านกยังคงยืดตัวไปมา ประหนึ่งว่ามีผู้ชมนับร้อยปรบมือให้ด้วยความชื่นชม
     "ไม่ ไม่เข้าใจ เจ้าพวกนี้เป็นอะไรกัน บ้ากันไปหมดแล้ว" เจ้ากระต่ายส่ายหัว พร้อมกับกระโดดออกมาอย่างรวดเร็ว ไม่เข้าใจ เจ้ากระต่ายน้อยเต็มไปด้วยความสับสน นั่นไม่ใช่ความรักที่ข้าเคยได้ยินมานี่ ความรักมันต้องสวยงามสิ ทั้งคู่ต้องรักกันสิ ข้าไม่เข้าใจ เจ้าพวกนี้ต้องบ้าไปแล้วแน่ๆ หลังจากที่กระต่ายกระโดดออกมาได้ซักพักก็เริ่มหมดแรง เจ้ากระต่ายน้อยจึงหลบเข้าไปในร่มไม้ต้นหนึ่ง ที่ซึ่งมีดอกไม้สีน้ำเงินงอกอยู่ 
//supawadee hoomthaisong
"สวยเหลือเกิน ข้าไม่เคยเห็นใครงดงามเท่าเจ้ามาก่อน" เจ้ากระต่ายพูดขึ้นด้วยน้ำเสียงอันน่าฟัง ต่างจากที่เจ้ากระต่ายเคยใช้มาทั้งชีวิตโดยที่ไม่รู้ตัว
     "ขอบคุณนะ ; ) ดอกไม้ที่ข้าชอบ เขาก็พูดแบบนี้กับข้าบ่อยๆ เจ้าทำให้ข้านึกถึงเขา" เสียงใสๆของผู้ที่ขโมยหัวใจของเจ้ากระต่ายตั้งแต่แรกเห็นดังขึ้น เหมือนกับโดนพายุพัดเอาแครอททั้งเมืองหายไป เจ้ากระต่ายเจ็บแปลบไปหมด ทุกอย่างกลายเป็นภาพช้า เจ้ากระต่ายต้องใช้เวลาซักพัก ก่อนจะรวบรวมความกล้าพูดประโยคต่อไป
     "เจ้ามีคู่อยู่แล้วหรือ? " เสียงของเจ้ากระต่ายอ่อยลง ไม่รู้ว่าเพราะความกลัวหรือเพราะก้มหน้า ไม่กล้าสบตากับดอกไม้ผู้เลอโฉม
//burin pantulata     
"มันเป็นอดีตไปแล้วละ เรื่องมันผ่านมาซักพักแล้ว" เจ้าดอกไม้ยิ้มให้กับเจ้ากระต่าย ก่อนจะเปลี่ยนเรื่องคุย ทุกๆนาทีที่ผ่านไปหัวใจของเจ้ากระต่ายเต้นแรงขึ้นอย่างไม่เป็นจังหวะ 
แม้ว่าจะไม่เคยเข้าใจว่าอะไรคือความรัก แต่เจ้ากระต่ายก็มั่นใจ ว่านี่คือความรักแน่ๆ ต้องใช่แน่ๆ ไม่เห็นจะเหมือนกับที่เจ้าพวกเต่าและนกพูดมาเลย เรามีความสุข ต้องแบบนี้ต่างหาก วันเวลาผ่านไป เจ้ากระต่ายยังคงวนเวียนอยู่รอบๆดอกไม้ เจ้ากระต่ายมีความสุขมาก เจ้าดอกไม้ก็ยิ้มแย้มแจ่มใส แต่ช่วงเวลาแห่งความสุขมักผ่านไปไวเสมอ เจ้ากระต่ายเริ่มสังเกตุเห็นความชินชา เวลาที่กระต่ายและดอกไม้อยู่ด้วยกัน เจ้าดอกไม้ยิ้มเสมอ แต่นั่นไม่ใช่รอยยิ้มของความสุข เจ้าดอกไม้อึดอัดกับการเข้ามาของกระต่าย วันหนึ่งเจ้ากระต่ายจึงตัดสินใจพูดกับเจ้าดอกไม้
//thanapong punuta
